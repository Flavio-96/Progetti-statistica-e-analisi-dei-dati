# Progetti-statistica-e-analisi-dei-dati
Il repo raccoglie i due progetti realizzati per l'esame di statistica e analisi dei dati presso **UNISA**, curriculum Data Science.

## Indagine statistica
Il primo progetto riguarda un'indagine statistica effettuata utilizzando le metodologie della statistica descrittiva.
Lo scopo dell'indagine statistica presentata è quello di analizzare i dati forniti dall'ISTAT sulla popolazione italiana rispetto ai **titoli di studio**.\
L’obiettivo è ottenere informazioni dalle quali ricavare ulteriore conoscenza e poter fare **considerazioni sul fenomeno analizzato**.\
L'argomento merita particolare attenzione: diversi sono gli aspetti della vita, anche i meno scontati, che sono statisticamente legati al livello di istruzione.\
Sempre maggiori infatti sono gli studi che si concentrano sulla **correlazione tra il livello di istruzione dei cittadini e il loro stile di vita**.\
I dati sulla povertà come ad esempio quello presentato dal _**[rapporto sulla povertà della caritas](http://www.caritasitaliana.it/caritasitaliana/allegati/7847/Poverta%20in%20Attesa_Sintesi.pdf)**_ mostrano come la povertà educativa e culturale in Italia influisca pesantemente sul benessere degli individui, specialmente confrontando i dati italiani con quelli del resto dell'Europa.\
Un altro esempio riguarda gli studi dell'Osservatorio Nazionale della Salute nelle Regioni Italiane che evidenziano come il titolo di studio influisca fortemente sulle **condizioni di salute**, sulla speranza di vita e anche sulla rinuncia da parte degli italiani ad almeno una prestazione sanitaria.\
Un’analisi approfondita sul grado di istruzione della popolazione italiana può quindi essere molto interessante per fornire dati in modo da ampliare queste analisi sull’incidenza del livello culturale sullo stile di vita.\

...

Fonte: **[dataset utilizzato](http://dati.istat.it/Index.aspx?DataSetCode=DCCV_POPTIT1)**.

Il documento è disponibile al seguente indirizzo:**[Primo progetto](https://flavio-96.github.io/Progetti-statistica-e-analisi-dei-dati/SAD-tesina-parte_1.html)**.

## Distribuzione normale
Il secondo progetto ha come scopo quello di fornire le nozioni e le conoscenze di base sulla distribuzione di probabilità continua **normale** e di mostrare tramite quest'ultima le applicazioni delle **tecniche dell'inferenza statistica**.\
Lo scopo della statistica inferenziale è quello di **derivare le caratteristiche di una popolazione** tramite un campione estratto da essa.\
L'utilizzo che faremo dunque dell'inferenza statistica è quello di studiare una popolazione descritta da una variabile aleatoria avente distribuzione normale e ottenere delle stime sui **parametri non noti** e verificare delle **ipotesi**.
Nel documento dunque sono presentate varie sezioni. Nella prima viene introdotta la distribuzione normale enunciandone e analizzando caratteristiche e proprietà. Nei capitoli successivi vengono trattate le tecniche di **stima puntuale** e **stima intervallare**, e successivamente l'argomento della **verifica delle ipotesi**.

Il documento è disponibile al seguente indirizzo:**[Primo progetto](https://flavio-96.github.io/Progetti-statistica-e-analisi-dei-dati/SAD-tesina-parte_2.html)**.
